JobTech MyData initiativ
===

# Bakgrund

MyData är en rörelse som syftar till att utforska möjligheter för individer att själva ha kontroll på den data som genereras. JobTech vill se vad detta får för potentiella konsekvenser för den svenska arbetsmarknaden. Därför har vi påbörjat ett experimenterande innovationsteam som vill testa hypotesen att det går att skapa en distribuerad och decentraliserad datalagring för information om individens CV-data och göra den tillgänglig för de aktörer som har intresse att läsa eller skriva i datat men med utgångspunkt att individen alltid har kontroll på informationen.

# Syfte och mål

## Värna individens rätt till sin data (MyData movement)
Massiva datamängder som samlas i enskilda företag eller myndigheter skapar möjligheter att dessa kan se mönster i människors beteenden och skapa nya produkter och tjänster som skapar ett nytt värde. Datat kan även användas för andra syften, t ex för att övervaka eller påverka opinioner i politiska syften. Att kontrollera många individers data kan innebära en riskabelt stor maktkoncentration. För att "vaccinera oss" mot denna typ av masspåverkan vill vi därför nå en lösning där individens rätt till sin egen data är utgångspunkten och ger makten till individerna att enkelt agera mot maktkoncentration och informationsmonopol.

## Samhällsbygge och innovationskraft
Vårt andra mål handlar om att möjliggöra innovationskraft för myndigheter. Att bättre kunna samverka  att kunna utveckla lika potenta digitala tjänster som privata startups. Privat och offentligt ska kunna samverka både i utveckling och med gemensam digital infrastruktur/standarder för ökad samhällsnytta. Genom att möjliggöra en “digital byråkrati”, dvs spårbarhet och standardiserad kommunikation kan nya mer transparenta och effektiva former av styrning etableras. På vägen handlar detta om konkurrenskraft för Sverige och EU, men i grunden handlar det framför allt om ökad samhällsnytta för hela mänskligheten. Världen är idag global och strömmar från alla världens hörn. Open source är globalt.

Främja arbetsmarknaden
Förenkla och höja effektiviteten i karriärarbetet genom att katalysera ekosystemet kring jobtech. Nya och förbättrade tjänster för arbetssökande och arbetsgivare. 
